<!doctype html>
	<html>
	<head>
		<title>Harry Martinson</title>
	</head>
	<body>
		<h1><b>Harry Martinson</b></h1>
		<figure>
			<img src="http://majorna.nu/images/inklistrad%20bild%20500x716.jpg?crc=12397746" alt="Bild på Harry Martinson tagen av okänd fotograf">
		</figure>
		<p><b>Född i Jämshög, Blekinge 1904.</b></p> 
		<p>Harry Martinsons barndom i fattiga omständigheter hindrade inte att han blev en av Sveriges absolut främsta författare. 
		<br>I &quot;Nässlorna blomma&quot; har han skapat en märklig barndomsskildring med utgångspunkt från sina erfarenheter som &quot;sockenbarn&quot;.
		<br>Det var barn som togs om hand av den som krävde minst betalning av den tidens socialomsorg, fattigvården.
		<br>Ljuset i Martinsons barndom var skolan och där skolläraren Staf, som såg pojkens begåvning och uppmuntrade honom. 
		<br>Martinson gav sig ut på sjön, erfarenheter som bland annat gav inspiration till &quot;Kap Farväl&quot; en märklig bok med stark poetisk känsla i prosan. 
		<br>Harry Martinson passade inte på sjönoch levde på land ett vagabonderande liv, som gett avtryck genom &quot;Vägen till Klockrike&quot; om luffarnas liv. 
		<br>Men existentiella frågor är hela tiden närvarande i hans beskrivningar.</p> 
		<p>Samtidigt som hans författarskap började ta fart mötte han Moa Martinson och de båda var gifta i ungefär ett decennium.</p>
		<p>En av Harry Martinsons överlevnadsstrategier var att undvika konflikter. 
		<br>Det har berättats om hur en präst som träffade honom blev övertygad om att Martinson var en varmt troende kristen, något som knappast var fallet. 
		<br>Martinsons funderingar kring existensen var alltför komplexa för att kunna trängas in i någon religion.</p>
		<p>1956 kom &quot;Aniara&quot;, diktsamlingen som kom att ge Martinson världsrykte.
		<br>Men det är viktigt att förstå att Martinson bara använt rymdskeppet som en arena för viktiga frågor om människans överlevnad här på jorden. 
		<br>I diktsamlingen finns djupa insikter om människans natur och ofta en djup pessimism, men om vi tar till oss budskapet i Aniara finns en räddning, anser många Martinson-vänner.</p>
		<p>Harry Martinsons sista år förmörkades av en hätsk diskussion om det berättigade i hans och Eyvind Johnsons Nobelpris år 1974.</p>
		<hr>
		<p>Källa: <a href=”http://harrymartinson.se/” target="_blank">http://harrymartinson.se/ </a> </p>
	</body>
</html>
